---
title: Om DPA
date: 2020-03-05T12:11:48.919Z
permalink: /om-dpa/index.html
navtitle: Om DPA
tags:
  - nav
---
## Om Den Private Administration

Tanken bag Den Private Administration er, at videregive mangeårig rekrutteringserfaring fra såvel private som offentlige virksomheder til udvalgte brancher. 

Vi tilbyder rekrutteringskurser/"gå hjem møder", der med en praktisk tilgang klæder personalet, der sidder med ved rekrutteringer på til rekrutteringsprocessen fra A-Z.

Vi tilbyder ligeledes smidig, professionel og skræddersyet sparring/håndtering af hele eller dele af rekrutteringsprocessen.  

Fællesnævneren for vores services er professionelle løsninger der har til formål at lette hverdagen administrativt, samt løsninger der opkvalificerer personalet inden for tiltrækning af kandidater og ansættelse.

Vi ønsker at være den foretrukne sparingspartner for området for dagtilbud når det gælder rekruttering, ved at tilbyde et produkt som er skræddersyet til daginstitutioner. Et produkt som matcher behovet og økonomien i en branche der ikke har midler til dyre rekrutteringsløsninger og konsulentlønninger, men som samtidig befinder sig i et presset marked, hvor efterspørgslen på kvalificeret personale stiger, hvilket øger behovet for at være ekstra skarp i både tiltrækning og rekruttering af personale.

Vores værdier er; fleksibilitet, tillid, ærlighed, og professionalisme, vi ønsker at vores værdier skal komme tydeligt til udtryk i alt vores arbejde.

Indehaver af Den Private Administration er Kristine Salter, mor til 4 børn, hvoraf 3 går i daginstitution. Kristine har hele sit arbejdsliv arbejdet i serviceerhverv med tæt kundekontakt, de seneste 13 år i rekrutteringsbranchen som både leder og konsulent med såvel private som offentlige kunder. Kristines arbejde har været centraliseret omkring optimering af processer, tæt kundekontakt og rekruttering af både ledere og medarbejdere. Kristines branchekendskab kommer fra en årrække som pædagogmedhjælper i vuggestue, bestyrelsesarbejde gennem 5 år i en integreret institution og har i den forbindelse deltaget i rekrutteringsprocessen de seneste år, både ved ansættelse af pædagoger og medhjælpere. Kristines praktiske viden er teoretisk underbygget af en Cand. Merc. fra CBS i Human Ressource Management.
